AD DIVERSOS. Lm. XI. 8. 335

causa jam bis est, ut non sit integrumg primum
Idibus Martiis; deinde proxime, exercitu novo et
copiis comparatis· Quamobrem ad omnia ita paratus
[atque] animatus debes esse, non ut nihil facias, nisi
jussus3 sed ut ca geras, quae ab omnibus summa
cum admiratione laudentur. Vale.

(8.) M. CICEROD}B¹}UT⁰’ IMP. cos,
s, c.

(Argumentum.—-De legatis ad Antonium de

pace missis, quaeque sit omnium de Bruto exspec-
tatio ad libertatem recuperandam, perscribit.)

 

Eo tempore Polla tua misit, ut ad te, si quid vel-
lem, darem literarum, cum, quod scriberem, non
habebam. Omnia enim erant suspensa propter ex-
spectationem legatorum3 qui quid egissent, nihi]-
dum nuntiabatur. Haec tamen scribenda existimavi:
primum, S. P. Q. R. de te laborare, non solum sa-
lutis suae causa, sed etiam dignitatis tuae. Admira-
bilis enim est quaedam tui nominis caritas, amorque
in te singularis omnium civium. Ita enim sperant
atque confidunt, ut antea rege, sic hoc tempore reg-
no, te rempublicam liberaturum.

Romae delectus habetur, totaque Ita1i223 si hic
delectus appellandus est, cum ultro se offerunt om-
nes: tantus ardor occupavit animos hominum, desi-
derio libertatis, odioque diutinae servitutis.

De reliquis rebus a te jam exspectare literas de-
bemus, quid ipse agas, quid noster Hirtius, quid Cae-
sar meus ; quos spero brevi tempore societate victoriae
tecum copulatos fore. Reliquum est, ut de me id
scribam, quod te ex tuorum literis et spero et malo
cognosoere; me neque deesse ulla in re, neque un-
quam defuturum, dignitati tuae. Fac valeas.

