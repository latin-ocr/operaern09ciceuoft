360 AD DIVERSOS. Lm. XII. 2.

regios omnes nutus tuemur. Neque vero id solum 3
sed etiam, quae ipse ille, si viveret, non faceret, ea
nos, quasi cogitata ab illo, probamus. N ec ejus qui-
dem rei finem video. Tabulae figuntur: immunitates
dantur: pecuniae maximae describuntur: exsules re-
ducuntur: senatus-consulta falsa referuntur3 ut tan-
tummodo odium illud hominis impuri, et servitutis
dolor depulsus esse videatur-3 respublica jaceat in his
perturbationibus, in quas eam ille conjecit.

Haec omnia vobis sunt expedienda: nec hoc cogi·
tandum, satis jam habere rempublicam a vobis. Ha·-
bet illa quidem tantum, quantum nunquam mihi in
mentem venit optare; sed contenta non oet3 et, pro
magnitudine et animi et beneficii vestri, a vobis mag-
na desiderat. Adhuc ulta suas injurias est per vos,
interitu tyranni· nihil amplius. Ornamenta vero sua
quae recuperavit? an, quod ei mortuo paret, quem
vivum ferre non poterat? cujus aera refigere debeba-
mus, ejus etiam chirographa defendimus?

At enim ita decrevimus. Fecimus id quidem, tem-
poribus cedentes. quae v alent m re publica plurimum.
sed immoderate quidam et ingrate nostra facilitate
abutuntur. Verum haec propediem et multa alia co—
ram. Interim sic tibi persuadeas, mihi (cum reipu-
blicae, quam semper habui carissimam, tum amoris
nostri, causa) maximae curae esse tuam dignitatem
Da operam ut valeas.

(2.) Μ. Τ. C. C. CASSIO S. P. D.

(Argumentum. — Invehitur in Antonii ximmode-
ratam potentiam‚ · reique publicae statum describit. )

 

Vehementer laetor, tibi probari sententiam et ora-
tionem meam3 qua si saepius uti liceret, nihil oeset
negotii, libertatem et rempublicam recuperare. Sed
homo amens et perditus, multoque nequior, qua'm

 

