AD DIVERSOS. Lm. XI. 23. :349

Cum Appio Claudio, C. F. summa mihi necessi-
tudo aet, multis ejus officiis, et meis mutuis, con-
stituta. Peto a te majorem in modum, ve] humani-
tatis tuae vel mea causa, ut eum auctoritate tua, quae
plurimum valet, conservatum velis. V olo, te, cum
fortissimus vir cognitus sis, etiam clementissimum
existimari. Magno tibi erit ornamento, nobilissimum
adolescentem beneficio tuo esse salvum. Cujus qui-
dem causa hoc melior debet esse, quod, pietate ad-
ductus, propter patris restitutionem, se cum Anto-
nio conjunxit. Quare, etsi minus veram causam ha-
bebis, tamen vel probabilem aliquam poteris indu-
cere. Nutus tuus potest hominem, summo loco na-
tum, summo ingenio, summa virtute, officiosissimum
praeterea et gratissimum, incolumem in cimate re-
tinere. Quod ut facias, ita a te peto, ut majore stu-
dio, maoisve ex animo, petere non possim. Vale.

(23.) D. BRUTUS M. T. C. S. P. D.

(Argumentum. — Ut bene de republica speret,
hortatur Ciceronem, cujus literas exspectat.)

 

Nos hic valemus recte; et, quo melius valeamus,
operam dabimus. Lepidus commode de nobis sen-
tire videtur. Omni timore deposito, debemus libere
reipublicae consulere. Quod si omnia essent aliena,
tamen tribus tantis exercitibus, propriis reipublicae,
valentibus, magnum animum habere debebas, quem
et semper habuisti, et nunc, fortuna. adjuvante, au-
gere potes. Quae tibi superioribus literis mea manu
scripsi, terrendi tui causa homines loquuntur. Si
frenum momorderis, peream, si te omnes, quot sunt,
conantem loqui ferre poterunt. Ego (tibi ut antea
scripsi) dum mihi a te literae veniant, in Italia mora-
bor. VIII Cal. J un. Eporedia.

(Epist.) von. 1. 2 Η

