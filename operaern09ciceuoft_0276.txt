262 AD DIVERSOS. 1113. IX. 15.

ταῶ, quam tibi] perspectam esse gaudeo. Sed (mihi
crede) non perinde, ut est reapse, ex literis perspicere
potuisti. Nam, cum a satis multis (non enim POS-
sum aliter dicere) et coli me videam, et dffigi3 nemo
est illorum omnium mihi te jucundior. Nam, quod
me amas, quod id et jampridem et constanter facis,
est id quidem magnum, atque haud scio an mam·
mum; sed tibi commune cum multis: quod tu ipse
tam amandus eS, tamque dulcis, tamque in omni ge-
nere jucundus, id est proprie tuum.

Accedunt, non Attici, sed salsiores quam illi At-
ticorum, Romani veteres atque urbani sales. Ego
autem (existimes, licet, quod lubet) mirifice capior
facetiis, maxime nostratibus 3 praesertim cum eas vi-
deam primum oblitas Latio, tum, cum in urbem nos-
tram fflt infusa peregrinitas, nunc vero etiam bra-
chatis et Transalpinis nationibus, ut nullum veteris
leporis vestigium appareat. Itaque, te cum video,
omnes mihi Granios, omnes Lucilios, (vere ut dicam)
Crassos quoque, et Laelios, videre videor. Moriar, si,
praeter te, quemquam reliquum habeo, in quo pos-
sim imaginem antiquae et vemaculae festivitatis
agnoscere. Ad hos lepores eum amor erga me tantus
accedat, miraris, me tanta perturbatione valetudinis
tuae tam graviter exanimatum fuisse Ρ

Quod autem altera epistola purgas te non dissua-
sorem mihi emtionis Neapolitanae fuisse, sed auc-
torem commorationis urbanae; neque ego aliter ac-
cepi. Intellexi tamen idem, quod his intelligo literis,
non existimasse te, mihi licere (id, quod ego arbi-
trabar) res has non omnino quidem, sed magnam
partem, relinquere. Catulum mihi narras, et illa
tempora. Quid simile? Ne mihi quidem ipsi tunc
placebat, diutius abesse ab reipublicae custodia, Se-
debamus enim in puppi, et clavum tenebamus: nunc
autem vix est in sentina lo'cus. An minus multa se-
natas-consulta futura putas, si ego sim Neapoli Ρ
Romae cum sum, et urgeo forum, senatus-consulta

