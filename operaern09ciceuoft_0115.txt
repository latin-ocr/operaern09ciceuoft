AD DIVERSOS. Lm. IV. 9. 101

libertatem sequimur, qui locus hoc dominatu vacat ?
sin qualemcumque locum, quae est domestica sede
jucundior? Sed mihi crede, etiam is, qui omnia
tenet, favet ingeniis: nobilitatem vero et dignitates
hominum, quantum ei res et ipsius causa concedit,
amplectitur. Sed plura, quam statueram. Redeo
ergo ad unum illud, me tuum esseg fore cum tuis,
si modo erunt tui: sin minus, me certe in omnibus
rebus satis nostrae conjunctioni amorique facturum.

Vale.

(9.) Μ. Τ. C. S. D. M. MARCELLO.

(Argumentum.—Reditum in patriam Marcello
suadet, refutatis singulis, quae dissuadere videbantur,
praesertim quod nec aliter futurum fuisset, si vicis-
sent Pompeiani.)

 

Etsi, perpaucis ante diebus, dederam Q. Mucio
literas ad te pluribus verbis scriptas, quibus declara-
veram, quo te animo censerem esse oportere, et quid
tibi faciendum arbitrarer3 tamen, cum Theophilus,
libertus tuus, proficisceretur, cujus ego fidem erga
te benevolentiamque perspexeram, sine meis literis
eum ad te venire nolui. Iisdem igitur te rebus etiam
atque etiam hortor, quibus superioribus literis hor-
tatus sum, ut in ea republica, quaecumque est, quam
primum velis esse.

Multa videbis fortasse, quae n01is; non plura ta-
men, quam audis quotidie. Non est porro tuum,
uno sensu solum oculorum moveri; cum idem illud
auribus percipias, quod etiam majus videri solet,
minus laborare. At tibi ipsi dicendum erit aliquid,
quod non sentias; aut faciendum, quod non probes.
Prinrum, tempori cedere (id est, necessitati parere)
semper sapientis est habitum: deinde non habet, ut
nunc quidem est, id vitii res. Dicere fortasse, quae

K 3

