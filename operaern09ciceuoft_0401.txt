AD DIVERSOS. Lm. XII. 23. 387

praeteriit, et levius est. Haec magna res est: fac ut
provinciam retineas in potestate reipublicae. Plura
scripsissem, nisi tui festinarent. Itaque Cherippo
nostro me velim excuses. Vale.

(23.) Μ. Τ. C. Ρ. CORNIFICIO S. D.

(Argumentum. -Respondet ad ea, quae Strato-
rius nuntiaverat de provincia: deinde reipublicae for,
mam describit, et philosophiam laudat.)

Omnem conditionem imperii tui, statumque pro-
vinciae, mihi demonstravit Stratorius. O multa into-
lerabih'a locis omnibus. ' Sed, quo tua major dignitas,
e0, quae tibi acciderunt, minus terenda. Neque enim,
quae tu propter magnitudinem et animi et ingemi
moderate fers, a te non ulciscenda sunt, etiam si non
sunt dolenda. Sed haec posterius.

Rerum urbanarum Acta tibi mitti certo scio: quod
ni ita putarem, ipse perscriberem, in primisque Cae-
saris Octaviani conatum3 de quo multitudini fictum
ab Antonio crimen videtur, ut in pecuniam adoles-
centis impetum faceret. Prudentes autem et boni viri
et credunt factum, et probant. Quid quaeris? magna
spes est in eo. Nihil est, quod non existimetur laudis
et gloriae causa facturus.

Antonius autem, noste r familiaris, tanto se odio
esse intelligit, ut, cum interfectores suos domi com-
prenderit, rem proferre non audeat. A. d. VII Idus
Octobris, Brundisium erat profectus obviam legioni-
bus Macedonicis IV, quas sibi conciliare pecunia co-
gitabat, easque ad Urbem adducere, et in cervicibus
nostris collocare.

Habes formam reipublicae, si in castris potest esse
respublica: in qua tuam vicem saepe doleo, quod
nullam partem? per aetatem, sanae et salvae reipublicae
gustare potuisti. Atque antehac quidem sperare 531·

