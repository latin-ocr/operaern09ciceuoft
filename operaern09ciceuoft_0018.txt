4 AD DIVERSOS. 11113. 1. 2.

de Pompeio retulisset, intendere coepit, ante se opor-
tere discessionem facere, quam consules. Ejus orationi
vehementer ab omnibus reclamatum est: erat enim
iniqua et nova. Consules neque concedebant, neque
valde repugnabant, Diem consumi volebant; id,
quod est factum. Perspiciebant enim, in Hortensii
sententiam multis partibus plures ituros ς quamquam
aperte Volcatio assentirentur. Multi rogabantur, at-
que id ipsum consulibus invitis = nam ii Bibuli sen-
tentiam valere cupierunt.

Hac controversia usque ad noctem ducta, senatus
dimissus: et ego eo die casu apud Pompeium coena-
vi; nactusque tempus hoc magis idoneum, quam
unquam antea, quod post tuum discessum is dies
honestissimus nobis fuerat in senatu, ita sum cum
illo locutus, ut mihi viderer animum hominis ab om-
ni alia cogitatione ad tuam dignitatem tuendam tra-
ducere : quem ego ipsum cum audio, prorsus eum
libero omni suspicione cupiditatis. Cum autem ejus
familiares omnium ordinum video, perspicio, (id,
quod jam omnibus est apertum) totam rem istam
jampridem a certis hominibus, non invito rege ipso
consiliariisque ejus, esse corruptam.

Haec scripsi a„ d. XVI Cal. Febr. ante lucem. Eo
die senatus erat futurus. Nos in senatu, quemadmo-
dum spero, dignitatem nostram (ut potest in tanta
hominum perfidia et iniquitate) retinebimus. Quod
ad popularem rationem attinet, hoc videmur oese con·
secuti, ut ne quid agi cum populo, aut salvis auspi-
ciis, aut salvis legibus, aut denique sine vi, possit.
De his rebus pridie, quam haec scripsi, senatus auc-
toritas gravissima intercessit: cui cum Cato et Ca-
ninius intercessissent, tamen est perscripta. Eam ad
te missam esse arbitror. De caeoeris rebus, quidquid
erit actum, scribam ad te; et, ut quam rectissime
agantur omnia, mea cura, opera, dfljgcntia, gratia,
providebo. vale.

