20 AD DIVERSOS. 1111331. 9.

mihi futurum, gaudere se aiebant. Erat hoc mihi do-
lendum 2 sed multo illud magis, quod inimicum
meum (meum autem? immo vero legum, judicio-
rum, otii, patriae, bonorum omnium) sic amplexa-
bantur, sic in manibus habebant, sic fovebant, sic,
me praesente, osculabantur 3 non illi quidem ut mihi
stomachum facerent, quem ego funditus perdidi, sed
certe ut facere se arbitrarentur. Hic ego, quantum
humano consilio efficere potui, circumspectis rebus
meis omnibus, rationibusque subductis, summam
feci cogitationum mearum omnium3 quam tibi, si
potero, breviter exponam.

Ego, si ab improbis et perditis civibus rempubli-
cam teneri viderem, sicut et meis temporibus scimus,
et nonnullis aliis accidisse accepimus ; non modo prae-
miis (quae apud me minimum valent), sed ne peri-
culis quidem compulsus ullis (quibus tamen moven-
tur etiam fortissimi viri), ad eorum causam me adjun-
gerem, · ne si summa quidem eorum in me merita
constarent. Cum autem in republica Cn. Pompeius
princeps esset, vir is, qui hanc potentiam et gloriam
maximis in rempublicam meritis, praestantissimisque
rebus gestis, esset consecutus, cujusque ego dignita-
tis ab adolescentia fautor,' 111 praetura autem et in con-
sulatu adjutor etiam, exstitissem· ‚ cumque idem auc-
toritate et sententia per se, consiliis et studiis tecum,
me adjuvisset, meumque inimicum unum in civitate
haberet mimicum3 non putavi famam inconstantiae
1111111 pertimescendam, si, quibusdam in sententiis,
paulum me immutassem, meamque voluntatem ad
summi viri, de meque optime meriti, dignitatem ag-
gregassem.

In hac sententia complectendus erat mihi Caesar,
(ut vides) in conjuncta et causa et dignitate. Hic
multum valuit cum vetus amicitia, quam tu non
ignoras mihi et Q. fratri cum Caesare fuisse, tum hu-
manitas ejus ac liberalitas, brevi tempore et literis et
officiis perspecta nobis et cognita. Vehementer etiam

