M. TULLII CICERONIS
EPISTOLARUM

AD D1VERSOS
LIBER VI.

-ψ-

(1.) M. CICERO S. D. A. TORQQATO.

(Argumentum. -AulumTorquatum, qui, Pompeio
victo, cujus partes secutus fuerat, Athenis exsulabat,
consolatur, ut absentiam ab Urbe aequo animo ferat,
quia turbata sint omnia, et, qui praesentes sint, multa
cernant, quae nolint videre. Addit spem reditus non-
nullam3 hortaturque, ut virtute se sustentet et recti
conscientia: etiam ex civitate, in qua exsulet, et Sul-
picii consuetudine, lev amen petat. Scripta bello His-
paniensi. .)

 

Etsi ea perturbatio est omnium rerum, ut suae
quemque fortunae maxime poeniteat; nemoque sit,
quin ubivis, quam ubi est, esse malit3 tamen mihi
dubium non est, quin, hoc tempore, bono viro Romae
esse miserrimum sit. Nam, etsi, quocumque in loeo
quisquis est, idem est ei sensus, et eadem acerbitas
ex interitu rerum et publicarum et suarum3 tamen
oculi augent dolorem; qui ea, quae caeteri audiunt,
intueri coguntur, nec avertere a miseriis cogitationem
sinunt. Quare, etsi multarum rerum desiderio te

