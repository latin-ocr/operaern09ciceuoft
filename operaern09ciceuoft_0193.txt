AD mvmzsos. LIB. vl. 22. 179

omnium rerum mors sit extremum, et mihi sim con-
scius, me, quoad licuerit, dignitati reipublicae con-
suluisse, et, hac amissa, salutem retinere voluisse.

Haec scripsi, non ut de me ipse dicerem, sed ut tu,
qui conjunctissima fuisti mecum et sententia et vo-
luntate, eadem cogitares. Magna enim consolatio est,
cum recordare, etiamsi secus acciderit, te tamen
recte vereque sensisse. Atque utinam liceat aliquan-
do, aliquo reipublicae statu nos frui, inter nosque
conferre sollicitudines nostras, quas pertulimus turn,
cum timidi putabamur, quia dicebamus ea futura,
quae facta sunt.

De tuis rebus nihil esse, quod timeas, praeter uni-
versae reipublicae interitum, tibi confirmo. De me
autem sic velim judices, quantum ego possim, me
tibi, saluti tuae, liberisque tuis, summo cum studio
praesto semper futurum. Vale.

(22.) CICERO DOMITIO.

(Argumentum. - Cn. Domitium, L. F. (qui,
post pugnam in Thessalia, ab armis recesserat, se-
rius tamen quam Cicero, spe veniae impetrandae, ve-
nerat in Italiam) orat, ut, cum reipub. jam satisfe-
cerit, incolumitati suae consulat, et amicorum desi-
derium, quos belli casus eripuerat, aequo, saltem
forti, ferat animo. Scripta Caesare Cos. 111.)

Non ea τω me deterruit, quominus, posteaquam
in Italiam venisti, literas ad te mitterem, quod tu
ad me nullas miseras; sed quia, nec quid tibi polli-
cerer, ipse egens rebus omnibus, nec, quid suaderem,
cum mihimet ipsi consilium deesset, nec quid conso-
lationis afferrem in tantis malis, reperiebam. Haec
quamquam nihilo meliora sunt, nunc etiam atque
etiam multo desperatiora, tamen inanes esse meas
literas, quam nullas, malui.

