34 AD DIVERSOS. Lm. II. 4.
(4.) Μ. Τ. C. C. CURIONI S. D.

(Argumentum. — Diversa dicit literarum gene-
ra esse, quorum nullum sibi jam conveniat. Qua-
propter ad cohortationem transit, ut pergat Curio ad
gloriam ire, quia gravis ipsi adversaria, omnium ex-
spectatio, constituta sit.)

Epistolarum genera multa esse non ignoras. scd
unum illud. certissimum, cujus causa ”inventa res
ipsa est, ut certiores faceremus absentes, si quid aeset,
quod eos scire, aut nostra aut ipsorum interesset.
Hujus generis literas a me profecto non expetis.
Tuarum enim rerum domesticarum habes et scrip-
tores et nuntios. In meis autem rebus nihil oet sane
novi. Reliqua sunt epistolarum genera duo, quae me
magnopere delectant; unum familiare et Jocosum‚
alterum severum et grave. Utro me minus deceat
uti, non intelligo. J oceme tecum per literas? civem
(mehercule) non puto esse, qui temporibus his ridere
possit. An gravius aliquid scribam? quid est, quod
possit graviter a Cicerone scribi ad Curionem, nisi
de re publica? Atque in hoc genere haec⁴ mea causa
est, ut neque ea, quae nunc sentio, velim scribere.
Quamobrem, quoniam mihi nullum scribendi argu-
mentum relictum est, utar ea clausula, qua soleo;
teque ad studium summae laudis cohortabor. Est
enim tibi gravis adversaria constituta et parata, in-
credibilis quaedam exspectatio: quam tu una re fa-
cillime vinces, si hoc statueris, quarum laudum glo-
riam adamaris, quibus artibus eae laudes comparan-
tur, in iis esse laborandum. In hanc sententiam
scriberem plura, nisi tc tua sponte satis incitatum
esse confiderem: et hoc, quidquid attigi, non feci
inflammandi tui causfa, sed testificandi amoris mei.
Vale.

