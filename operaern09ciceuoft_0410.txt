396 AD DIVERSOS. 11113. XII. 30.

De Attio Dionysio nihil puto esse, quoniam mihi
nihil dixit Stratorius. De P. Lucceio nihil tibi con-
cedO, quo studiosior ejus sis, quam ego sum. Est
enim nobis necessarius. Sed a magistris cum con-
tenderem de proferendo die, probaverunt mihi, sese,
quominus id facerent, et compromisso et jurejurando
impediri. Quare veniendum arbitror Lucceio : quarn-
quam, si meis literis obtemperavit, cum tu haec le-
ges, illum Romae esse oportebit.

Caeteris de rebus, maximeque de pecunia, cum
Pansae mortem ignorares, scripsisti, quae per nos ab
eo consequi te posse arbitrarere. Quae te non fefel-
lissent, si viveret: nam te diligebat. Post mortem
autem ejus, quid fieri posset, non videbamus.

De Venuleio, Latino, Horatio, valde laudo. Illud
non nimium probo, quod scribis, quo illi animo aequi-
ore ferrent, te tuis etiam legatis lictores ademisse.
Honore enim digni cum ignominia dignis non erant
comparandi: eosque, ex senatus-consulto si non de-
cedunt, cogendos ut decedant, existimo. Haec fere ad
eas literas, quas eodem exemplo binas accepi. De
reliquo, velim tibi persuadeas, non esse mihi meam
dignitatem tua cariorem. Vale.

EPISTOLARUM '10:⁸11 PRIMI 1⁴·1le.

xxcum'r Τ. DAVssON, Lonffl.

