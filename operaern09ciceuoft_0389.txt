AD DIVERSOS. Lm. XII. 14. 375

Antiochia Dolabella, et in oppugnando male accep-
tus, nulla alia confisus urbe, Laodiceam, quae est in
Syria ad mare, se contulit. Ibi spero celeriter eum
poenas daturum: nam neque, quo refugiat, habet;
‘neque diutius ibi poterit tantum exercitum Cassii
sustinere ς spero etiam confectum esse jam et oppres-
sum Dolabellam.

Quare non puto Pansam et Hirtium in consulatu
properaturos in provincias exire, sed Romae acturos
consulatum. Itaque, si ab his petieris, ut interea no-
bis procurationem Asiae dent, spero te posse impe-
trare. Praeterea mihi promiserunt Pansa et Hirtius
coram, et absenti mihi scripserunt, Verrioque nostro
Pansa affirmavit, se daturum operam, ne in suo oon-
sulatu mihi succedatur. Α

Ego porro non (medius fidius) cupiditate provin-
ciae produci longius spatium mihi volo: nam mihi
fuit ista provincia plena laboris, periculi, detrimenti.
Quae ego ne frustra subierim, neve prius, quam reli-
quias meae diligentiae consequar, decedere cogar, valde
laboro. Nam, si potuissem, quam exegeram pecu-
niam, universam mittere, postularem ut mihi succe-
deretur: nunc, quod Cassio dedi, quod Trebonii
morte amisimus, quod etiam crudelitate Dolabellae,
aut perfidia eorum qui mihi fidem reique publicae
non praestiterunt, id consequi et reficere volo ε quod
aliter non potest fieri, nisi spatium habuero. Id ut
per te consequar, velim, (ut solet) tibi curae sit. Ego
me de republica puto esse meritum, ut non provin-
ciae istius beneficium exspectare debeam, sed tantum,
quantum Cassius et Bruti, non solum illius facti pe-
riculique societate, sed etiam hujus temporis studio
et virtute.

Primus enim ego leges Antonianas fregi; primus
equitatum Dolabellae ad. rempublicam traduxi, Cas-
sioque tradidi3 primus delectus habui pro salute om-
nium contra conjurationem sceleratissimam 3 solus
Cassio et reipublicae Syriam, exercitusque qui ibi

