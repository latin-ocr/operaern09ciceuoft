AD DIVERSOS. Lm. X. 15. 297

O gratam famam biduo ante victoriam, de subsi-
dio tuo, de studio, de celeritate, de copiis! Atque
etiam hostibus fusis, spes omnis in te est. F ugrsse
enim ex proelio Mutinensi dicuntur notissimi latro-
num duces. Est autem non minus gratum extrema
delere, quam prima depellere. Equidem exspecta-
bam jam tuas literas, idque cum multis: sperabam-
que etiam, Lepidum, reipublicae temporibus admo-
nitum, tecum reipublicae satis esse facturum. In il-
lam igitur curam incumbe, mi Plance, ut ne qua
scintilla teterrimi belli relinquatur. Quod si erit
factum, et rempublicam divino beneficio affeceris,

{tlipse aeternam gloriam consequere. D. III Non.
au.

(15.) PLANCUS CICERONI.

(Argumentum. -â€”- Nuntiat, quae ad opprimendum
Antonium et egerit et acturus sit.)

 

His literis scriptis, quae postea accidissent, scire
te, ad rem publicam putavi pertinere. Sedulitas mea
(ut spero) et mihi et reipublicae tulit fructum. Nam-
que assiduis internuntiis cum Lepido egi, ut, omissa
omni contentione, reconciliataque voluntate nostra,
communi consilio reipublicae succurreret: se, liberos,
Urbemque pluris, quam unum perditum abjectum-
que latronem, putaret: obsequioque meo, si ita fa-
ceret, ad omnes res abuteretur.

Profeci itaque per Laterensem internuntium. Fi-
dem mihi dedit, se Antonium, si prohibere provin-
cia sua non potuisset, bello persecuturum. me, ut
venirem, copiasque conjungerem, rogavit3 eoque
magis, quod et Antonius ab equitatu firmus esse di-
cebatur, et Lepidus ne mediocrem quidem equita-
tum habebat. Nam, etiam ex paucitate ejus, non
multis ante diebus, decem, qui optimi fuerant, ad

