AD D1VERsO‘s. Lm. V111. 7. 225

Pompeius dicitur valde pro Appio laborare, ut
etiam putent alterutrum de filiis ad te missurum.
Hic nos omnes absolvimus: et (hercule) confecta
omnia, foeda, et inhonesta sunt. Consules autem ha-
bemus summa diligentia: adhuc senatus-consultum,
nisi de feriis Latinis, nullum facere potuerunt.

Curioni nostro tribunatus conglaciat· Sed dici non
potest, quomodo hic omnia jaceant. Nisi ego cum
tabernariis et aquariis pugnarem, veternus civitatem
occupasset. Si Parthi vos nihil calfaciunt, nos hic
frigore [rigescimus. Tamen, quoquo modo hie om-
nia jaceant, potuit sine Parthis. Bibulus m Amano
nescio quid cohorticularum amisit. Hoc sic nuntia-
tum est.

Quod tibi supra scripsi, Curionem valde frigere3
jam calet: nam ferventissime concerpitur. Levissime
enim, quia de intercalando non obtinuerat, transfu-
git ad populum, et pro Caesare loqui coepit ε legem-
que Viariam, non dissimilem Agrariae Rulli, et Ali-
mentm-iarn, quae jubet aediles metiri, jactavit. Hoc
nondum fecerat, cum priorem partem epistolae scripsi.

Amabo te, si quid, quod opus fuerit, Appio facies,
ponito me in gratia. De Dolabella integrum tibi re-
serves, suadeo. Et huic rei, de qua loquor, et digni-
tati tuae, aequitatisque opinioni, hoc ita facere expe-
dit. Turpe tibi erit, pantheras Graecas me non ha-
bere. Vale.

(7.) COELIUS CICERONI S.

-(Argumentum. — Quia pridie scripserat, breviter
nova quaedam annuntiat de nuptiis Cornificii et filiae
Orestillae, de Paulae divortio, de Ocellae adulteriis.)

 

Quam cito tu istinc decedere cupias, nescio: ego
quidem eo magis, quo adhuc felicius rem gessisti.
Dum istic eris, de belli Parthici periculo cruciabor,

