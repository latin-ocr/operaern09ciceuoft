AD DIVERSOS. Lm. XII. ll. 369

consules designatos habemus; in quibus est magna
illa quidem spes, sed anceps cura, propter incertos
exitus proeliorum. Persuade tibi igitur, in te et in
Bruto tuo esse omnia; vos exspectari 3 Brutum qui-
dem jam jamque.

Quod si (ut spero) victis hostibus nostris veneritis ε
tamen auctoritate vestra respublica exsurget, et in
aliquo statu tolerabili consistet. Sunt enim permulta,
quibus erit medendum; etiamsi respublica satis esse
videbitur sceleribus hostium liberata. Vale.

(11.) C. CASSIUS, PROCOS. M. T. C. S. P. D.

(Argumentum. —A quibus copias acceperit, sig-
nificat3 seque et rempublicam commendat.)

 

Si vales, bene est ε ego quidem valeo. In Syriam
me profectum esse scito ad L. Murcum et Q. Cris-
pum, imperatores. Viri fortes optimique cives, post-
eaquam audierunt, quae Romae gererentur, exer-
citus mihi tradiderunt: ipsique mecum una fortissi-
mo animo rem publicam administrant. Item le-
gionem, quam Q. Caecilius Bassus habuit, ad me
venisse scito. Quatuorque legiones, quas A. Allie-
nus ex AEgypto eduxit, traditas ab eo mihi esse
scito. ⁴

Nunc te cohortatione non puto indigere, ut nos
absentes remque publicam, quantum est in te, de-
fendas. Scire te volo, firma praesidia vobis senatui-
que non deesse, ut optima spe et maximo animo
rempublicam defendas. Reliqua tecum aget L. Car-
teius, familiaris meus. Vale. Data Nonis Martiis, ex
castris Taricheis.

