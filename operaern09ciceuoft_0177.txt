-AD DIVERSOS. Lm. VI. 7. 163

toto corpore contremisco, non poenae metu, sed illius
judicii. Totum enim Caesarem non novi. Quem pu-
tas animum esse, ubi secum loquitur? hoc probabit?
hoc verbum suspiciosum est: quid, si hoc muto ἓ at
vereor, ne pejus sit. Age vero, laudo aliquem: num
offendo? cum porro offendam, quid, si non vult Ρ
Armati stilum persequitur: victi et nondum restituti
quid faciet Ρ

Auges etiam tu mihi timorem, qui, in ‘⁶ Oratore”
tuo, caves tibi per Brutum, et, ad excusationem, so-
cium quaeris. Ubi hoc omnium patronus facis, quid.
me, veterem tuum, nunc omnium clientem, [sentire]
oportet? In hac' lgitur calumnia timoris, et caecae su-
spicionis tormento, cum plurima ad alieni sensus con-
jecturam, non ad suum judicium, scribantur, quam
difficile sit evadere, si minus expertus es, quod te ad
omnia summum atque excellens ingenium armavit,
nos sentimus. Sed tamen ego filio dixeram, librum
tibi legeret et auferret3 aut ea conditione daret, si
reciperes te correcturum3 hcc est, si totum alium
faceres.

De Asiatico itinere, quamquam summa necessitas
premebat, ut imperasti, feci. Te pro me quid hor-
ter? vides tempus venisse, quo necesse sit de'nobis
constitui. Nihil est, mi Cicero, quod filium meum
exspectes· Adolescens est: omnia excogitare, vel stu-
dio, vel aetate, vel metu, non potest. Totum nego-
tium tu sustineas, oportet: in te mihi omnis spes est.
Tu, pro tua prudentia, quibus rebus gaudeat, quibus
capiatur Caesar, tenes: a te omnia proficiscantur, et
per te ad. exitum perducantur, necesse est. Apud ip-
sum multum, apud ejus omnes plurimum, potes.
-Unum tibi si persuaseris, non hoc esse tui muneris,
si quid rogatus fueris, ut facias, (quamquam id mag-
num et amplum est) sed totum tuum esse onus; per-
-ficies3 nisi forte aut in miseria nimis stulte, aut in
amicitia nimis impudenter, tibi onus impono. Sed
utrique rei excusationem tuae vitae consuetudo dat.

