354 AD DIVERSOS. Lm. XI. 28.

humanitatem tuam, qui amicum etiam mortuum
diligas, vel in eam, qua nonnulli utuntur, libertatem
patriae vitae amici anteponendam.

Ex his sermonibus utinam essent delatae ad te dise
putationes meae! Illa vero duo, quae maxima sunt
laudum tuarum, quis aut libentius, quam ego, com·
memorat, aut saepius. '² te et non suscipiendi belli
civilis gravissimum auctorem fuisse, et moderandae
victoriae3 in quo qui mihi non assentiretur, inveni
neminem. Quare habeo gratiam Trebatio, familiari
nostro, qui mihi dedit causam harum literarum· ‚ qui-
bus nisi credideris, me omnis officii et humanitatis
expertem judicaris3 quo nec mihi gravius quidquam
potest esse, nec a te alienius. vale.

(28.) MATIUS CICERONI S.

(Argumentum. -- Respondet superiori Ciceronis ς
purgatque se adversus vituperatores.)

 

Magnam voluptatem ex tuis literis cepi, quod,
quam speraram atque optaram, habere te de me
opinionem, cognovi. De qua etsi non dubitabam,
tamen, quia maximi aestimabam, ut incorrupta ma·
neret, laborabam. Conscius autem mihi eram, 1111111
a me commissum esse, quod boni cujusquam offen-
deret animum. Eo minus credebam, plurimis atque
optimis artibus ornato tibi temere quidquam persua-
deri potuisse, praesertim in quem mae. propensa et
perpetua fuisset atque esset benevolentia. Quod
quando, ut volui, scio esse3 respondebo criminibus,
quibus tu pro me (ut par erat, tua singulari boni-
tate et amicitia nostra) saepe restitisti. Nota enim
mihi sunt, quae in me post Caesaris mortem contule-
rint.

V itio mihi dant, quod mortem hominis necessarii
graviter sero, atque eum, quem dilexi, periisse indig-

