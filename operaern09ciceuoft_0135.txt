AD DIVERSOS. Lm. V. 8. 121

disjecta nihil gratulari, exprobrat: amicum tamen
ei se fore pollicetur.)

 

Si tu exercitusque valetis, bene es'tz ego valeo.
Ex literis tuis, quas publice misisti, cepi, una cum
omnibus, incredibilem voluptatem. Tantam enim
spem otii ostendisti, quantam ego semper omnibus,
te uno fretus, pollicebar. Sed hoc scito, tuos veteres
hostes, novos amicos, vehementer literis perculsos,
atque ex magna spe deturbatos, jacere3 Ad me au-

tem literas quas misisti, quamquam exiguam signi-
ficationem tuae erga m e voluntatis habebant, tamen
mihi scito jucundas fuisse. Nulla enim re tam lae-
tari soleo, quam meorum officiorum conscientia.
quibus si quando non mutue respondetur, apud me
plus officii residere facillime patior. Illud non du-
bito, quin, si te mea summa erga te studia parum
mihi adjunxerint, res publica nos 11101 nos concilia-
tura conjuncturaque sit.

'Ac, ne ignores, quid ego in tuis literis desidera-
rim, scribam aperte, sicut et mea natura, et nostra
amicitia, postulat. Res eas gessi, quarum aliquam
in tuis literis, et nostrae necessitudinis et reipublicae
causa, gratulationem exspectavi: quam ego abs te
praetermissam esse arbitror, quod vererere, ne cujus
animum offenderes. Sed scito, ea, quae nos pro sa-
lute patriae gessimus, orbis terrae judicio ac testimo-
nio comprobari. Quae, cum veneris, tanto consilio,
tantaque animi magnitudine a me gesta esse cognos-
ceS, ut tibi, multo majori quam Africanus fuit, me,
non multo minorem quam Laelium, facile, et in re
publica, et in amicitia, adjunctum esse patiare. Vale.

(8.) M. Τ. C. M. LICINIO P. F. CRASSO S. D.

(Argumentum—Crasso, in Syriam profecto, scri-
* bit, quanta eum contentione defenderit; -et, excusa-
(Epist.) vor.. 1. M

