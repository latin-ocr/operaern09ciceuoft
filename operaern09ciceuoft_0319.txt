ἈΒ DIVERSOS. LIB· X. 21. 305¹

Titio misi. Ipsa chirographa omnia, et quibus credi-
di, et ea, quibus fidem non habendam putavi, Laevo
Cispio dabo perferenda, qui omnibus his interfuit
rebus.

Accessit eo, ut milites ejus, cum Lepidus concio-
naretur, (improbi per se, corrupti etiam per eos qui
praesunt, Canidios, Rufrenosque, et caeteros, quos,
cum opus erit, scietis) conclamarint, viri boni, pacem
. se velle, neque esse cum ullis pugnaturos, duobus
jam consulibus [singularibus] occisis, tot civibus pro
patria amissis, hostibus denique onmibus judicatis,
bonisque publicatis. Neque hoc aut vindicarat Lepi-
dus, aut sanarat.

Huc me venire, et duobus exercitibus conjunctis
objicere exercitum fidelissimum, auxilia maxima,
principes Galliae, provinciam cunctam, summae de-
mentiae et temeritatis esse vidi: mihique, si ita op-
pressus essem, remque publicam mecum prodidis-
sem, mortuo non modo honorem, sed misericordiam
quoque defuturam. Itaque rediturus sum, nec tanta
munera perditis hominibus dari posse sinam. Ut ex-
ercitum locis habeam opportunis, provinciam tuear,
etiam si ille exercitus descierit, omniaque integra ser-
vem, dabo operam, quoad exercitus huc submittatis,
parique felicitate rempublicam hic vindicetis. Nec
depugnare, si occasio tulerit3 nec obsideri, si necesse
fuerit; nec mori, si casus inciderit, pro vobis, para-
tior fuit quisquam.

Quare hortor te, mi Cicero, exercitum huc trajicien-
dum quam primum cures, et matures prius, quam
hostes magis corroborentur, et nostri perturbentur.
In quo si celeritas erit adhibita, respublica in posses-
sione victoriae, deletis sceleratis, permanebit. Fac
valeas, meque diligas.

Fratrem meum tibi, fortissimum civem, et ad om-
nia paratissimum, excusem literis ? qui ex labore in
febriculam incidit assiduam, et satis molestam. Cum

2 D 3

