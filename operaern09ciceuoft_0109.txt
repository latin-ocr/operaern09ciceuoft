AD DIVERSOS. Lm. IV, 5. 95

rio praeterea tanta deminutio facta est: omnes pro-
vinciae oenquassatae sunt: in unius mulierculae ani-
mula si jactura facta est, tanto opere commoveris?
quae si hoc tempore non diem suum obisset, paucis
post annis tamen ei moriendum fuit3 quoniam homo
nata fuerat.

Etiam tu ab hisce rebus animum ac cogitationem
tuam avoca; atque ea potius reminiscere, quae digna
tua persona sunt: illam, quamdiu ei opus ξιιεῖ it,
vixisse3 una cum republica fuisse; te, patrem suum,
praetorem, consulem, augurem xidisse; adolescenti-
bus primariis nuptam fuisse3 omnibus bonis prope
perfunctam esse ; cum respublica occideret, vita ex-
cessisse. Quid est, quod tu, aut illa, cum fortuna
hoc nomine queri possitis? Denique noli te oblivisci
Ciceronem esse, et eum, qui aliis consueris praecipere
et dare consilium ι neque imitare malos medicos, qui
in alienis morbis profitentur tenere se medicinae
scientiam, ipsi se curare non possunt3 sed potius,
quae aliis tute praecipere soles, ea tute tibi subjice,
atque apud animum propone.

Nullus dolor est, quem non longinquitas temporis
minuat ae molliat. Hoc te exspectare tempus, tibi
turpe est, ac non ei rei sapientia tua te occurrere.
Quod si qui etiam inferis sensus est ; qui illius in te
amor fuit, pietasque in omnes suos, hoc certe illa te
facere non vult. Da hoc illi mortuae z da caeteris ami·
cis ac familiaribus, qui tuo dolore moerent: da pa·

› triae 3 ut, si qua in re opus sit, opera et consilio tuo

uti possit. Denique, quoniam in eam fortunam de-
venimus, ut etiam huic rei nobis serviendum sit ς
noli committere, ut quisquam te putet non tam filiam,
quam reipublicae tempora, et aliorum victoriam, lu-
gere.

Plura me ad te de hac re scribere pudet, ne videar
prudentiae tuae diffidere. Quare, si hoc unum propo-
suero, finem faciam scribendi. Vidimus aliquoties
secundam pulcherrime te ferre fortunam, magnam-

