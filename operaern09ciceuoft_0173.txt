AD DIVERSOS. Lm. VI. 6. 159

lum omnino fuisset. Rationem haberi absentis, non
tam pugnavi ut liceret, quam ut, quando, ipso 0011-
sule pugnante, populus jusserat, haberetur.

Causa orta belli est. Quid ego praetermisi aut mo-
nitorum aut querelarum, cum vel iniquissimam pa-
cem justissimo bello anteferrem Ρ Victa est auctoritas
mea, non tam a Pompeio (nam is movebatur) quam
ab iis, qui, duce Pompeio freti, peropportunam et
rebus domesticis et cupiditatibus suis illius belli vic-
tor-lam fore putabant.

Susceptum bellum est, quiescente meg depulsum
ex Italia, manente me, quoad. potui· sed valuit apud
me plus pudor meus, quam timor. Veritus sum de-
esse Pompeii saluti, cum ille aliquando non defuisset
meae.1taque iel officio, vel fama bonorum, vel pu·-
dore victus, ut 111 fabulis Amphiaraus, sic ego, pru-
dens et sciens, ad pestem ante oculos positam sum
profectus. Quo in bello nihil adv ersi accidit, non
praedicente me. Quare, cum, ut augures et astrologi
solent, ego quoque, augur publicuS, ex meis superio-
ribus praedictis constitui apud te auctoritatem augu-
rii et divinationis mcae; debebit habere fidem nostra
praedictio.

Non igitur ex alitis involatu, nec e cantu sinistro
oscinis, ut in nostra disciplina⁴ est, nec ex tripudiis
solistimis, aut soniviis, tibi auguror: sed habeo alia
signa, quae observem, quae etsi non sunt certiora
11113, minus tamen habent vel obscuritatis, vel erroris.
Notantur autem mihi ad divinandum signa duplici
quadam via3 quarum alteram duco a Caesare ipso· ,
alteram e temporum civ ilium natura atque ratione.

Δ Ι11 Caesare haec sunt. mitis clemensque natura,
qualis exprimitur praeclaro illo libro “ Querelarum''
tuarum. Accedit, quod mirifice ingeniis excellenti-
bus, quale est tuum, delectatur. Praeterea cedit mul-
torum justis et officio incensis, non inanibus aut am-
bitiosis, voluntatibus. In quo vehementer eum con-

sentiens Etruria movebit.

