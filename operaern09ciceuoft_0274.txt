260 AD DIVERSOS. LIB. IX. 14.

nem consulem florere laudibus, quasi alumnum dis-
ciplinae meae.

L. quidem Caesar, cum ad eum aegrotum Neapo-
lim venissem, quamquam erat oppressus totius cor-
poris doloribus, tamen ante, quam me plane saluta-
vit, “ Ο mi Cicero !'‘ inquit ; “ gratulor tibi, cum
tantum vales apud Dolabellam, quantum si ego apud
sororis filium valerem, jam salvi esse possemus. Do-
labellae vero tuo et gratulor, et gratias ago: quem
quidem, post te consulem, solum possumus vere
consulem dicere-'³ Deinde multa de facto ac de re
gesta: tum nihil magnificentius, nihil praeclarius
actum unquam, nihil reipublicae salutarius. Atque
haec una vox omnium est, A te autem peto, ut me
hanc quasi falsam haereditatem alienae gloriae sinas
cernere, meque aliqua ex parte in societatem tuarum
laudum venire patiare. Quamquam, mi Dolabella,
(haec enim jocatus sum) libentius omnes meas, si
modo sunt aliquae meae, laudes ad te transfuderim,
quam aliquam partem exhauserim ex tuis. Nam,
cum te semper tantum dilexerim, quantum tu intel-
ligere potuisti; tum his tuis factis sic incensus sum,
ut nihil unquam in amore fuerit ardentius. Nihil est
enim, mihi crede, virtute formosius, nihil pulchrius,
nihil amabilius.

Semper amavi, ut seis, M. Brutum, propter ejus
summum ingenium, suavissimos moras, singularem
probitatem atque constantiam. Tamen Idibus Mar-2
tiis tantum accessit ad amorem, ut mirarer, locum
fuisse augendi in eo, quod mihi jampridem cumula-
tum etiam videbatur. Quis erat, qui putaret, ad eum
amorem, quem erga te habebam, posse aliquid acce-
dere? tantum accessit, ut mihi nunc denique amare
videar, antea dilexisse. Quare quid est, quod ego te
horter, ut dignitati et gloriae servias Ρ Proponam tibi
claros viros, quod facere solent, qui hortantur ? ne-
minem habeo clariorem, quam te ipsum. Te imi-
tere, oportet 2 tecum ipse certas. Ne licet quidem

