31ss AD DIVERSOS. Lm. X. 31.

tinam recepit. Hirtius in ω castra rediit, unde Pansa
exierat, ubi duas legiones reliquerat, quae ab Antonio
erant oppugnatae. Sic partem majorem suarum co-
piarum Antonius amisit veteranarum. Nec id tamen
sine aliqua jactura cohortium praetorianarum nostra-
rum, et legionis Martiae, fieri potuit. Aquilae duae,
signa sexaginta sunt relata Antonii. Res bene gesta
est. A. d. XII calendas Maii, ex castris. Vale.

(31.) C. ASINIUS POLLIO CICERONI S. D.

(Argumentum. —- Excusationem affert, quod stu-
dium erga rempublicam suum nondum declaraverit:
seque libertatis recuperandae percupidum ostendit.)

 

Minime mirum tibi debet videri, nihil me scrip·
sisse de re publica, posteaquam itum est ad arma.
Nam saltus Castulonensis (qui semper tenuit nostros
tabellarios), etsi nunc frequentioribus latrociniis in-
festior factus est, tamen nequaquam 'tanta in mora
est, quanta, qui locis omnibus dispositi ab utraque
parte scrutantur tabellarios, et retinent. Itaque nisi
nave perlatae literae essent, omnino nescirem, quid
istic fieret. Nunc vero, nactus occasionem, postea-
quam navigari coeptum est, cupidissime et quam cre-
berrime potero, scribam ad te.

Ne movear ejus sermonibus, quem tametsi nemo
est qui videre velit, tamen nequaquam proinde, ac
dignus est, oderunt homines, periculum non est.
Adeo est enim invisus mihi, ut nihil non acerbum
putem, quod commune cum illo sit. Natura autem
mea, et studia, trahunt me ad pacis et libertatis cu-
piditatem. Itaque illud initium civilis belli saepe de-
flevi. Cum vero non liceret mihi nullius partis esse,
quia utrobique magnos inimicos habebam ς ea castra
fugi, in quibus plane tutum me ab insidiis inimici
sciebam non futumm. Compulsus eo, quo minime

