AD DIVERSOS. Lus. IX. 19. 269

nisi me ad has exercitationes retulissem, exaruisset.

Extremum illud est, quod tu neseio an primum
putes: plures jam pavones confeci, quam tu pullos
columbinos. Tu istic te Atei-iano jure delectato; ego
me hic Hirtiano. Α

Veni igitur, si vir es; et disce jam προλεγομενας,
quas quaeris: etsi sus Minervam. Sed quando, ut
video, aestimationes tuas vendere non potes, neque
ollam denariorum implere, Romam tibi remigran-
dum oet. Satius est hic cruditate, quam istic fame.
Video te bona perdidisse : spero idem istuc familiares
tuos. Actum igitur de te est, nisi provides. Potes
mulo isto, quem tibi reliquum dicis esse, cum can-
therium comedisti, Romam pervehi. Sella tibi erit
in ludo, tamquam hypodidascalo, proxima: eam
pulvinus sequetur. Vale.

(19.) CICERO S. D. L. PAPIRIO PAETO.

(Argumentum. ·— Scripserat Paetus, Balbum te-
nui apparatu fuisse contentum. Unde jocatur, mali-
tiose haec dici, ut se quoque ad eamdem aut mino·
rem continentiam devocaret.)

 

Tamen a malitia non discedis. Tenuiculo appa-
ratu significas Balbum fuisse contentum. Hoc videris
dicere, cum reges tam sint continentes, multo magis
consulares esse oportere. Nescis me ab illo omnia
expiscatum: recta eum a porta domum meam ve-
nisse. Neque hoc admiror, quod non ad tuam po-
tius3 sed illud, quod non ad suam. Ego autem pri-
mis tribus verbis, Quid noster Paetus? at ille, adju-
ranS, Nusquam se unquam libentius. Hoc si verbis
assecutus eS, aures ad te afferam non minus elegan-
tes: sin autem opsonio; peto a te, ne pluris esse
balbos quam disertos putes. Me quotidie aliud ex
alio impedit. Sed, si me expedierO, ut in ista loca

2 Α 3

