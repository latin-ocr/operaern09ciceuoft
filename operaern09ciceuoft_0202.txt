183 AD DIVERSOS. Lm. VII. 5.
(4.) Μ. Τ. C. M. MARIO S. 'D-

(Argumentum. — Praemonet Marium de adventu
suo in Pompeianum. Eodem anno.)

 

Ante diem IX Calendas in Cumanum veni cum
Libone tuo, vel nostro potius. In Pompeianum εἰει-
tim cogito: sed faciam ante te certiorem. Te cum
semper valere cupio, tum certe, dum hic sumus.
Vides enim, quanto post una futuri simus. Quare,
si quod constitutum cum podagra habes, fac ut in
alium diem differas. Cura igitur, ut valeas: et me
hoc biduo aut triduo exspecta.

(5.) CICERO CAESARI, IMPER. S. D.

(Argumentum. — C. Trebatium Testam, juris-
consultum, familiarem suum, Caesari, Galliarum
proconsuli, diligentissime commendat.)

 

Vide, quam mihi persuaserim, te esse alterum me,
non modo in his rebus quae ad me ipsum, sed etiam
in iis quae ad meos, pertinent. C. Trebatium cogita-
ram, quocumque exirem, mecum ducere, ut eum,
meis omnibus studiis, beneficiis, quam ornatissimum,
domum reducerem. Sed, posteaquam et Pompeii
commoratio diuturnior erat, quam putaram3 et mea
quaedam tibi non ignota dubitatio aut impedire pro-
fectionem meam videbatur, aut certe tardare; vide,
quid mihi sumserim. Coepi velle, ea Trebatium ex-
spectare a te, quae sperasset a me. Neque (meher-
cule) minus ei prolixe de tua voluntate promisi,
quam eram solitus de mea polliceri.

Casus vero mirificus quidam intervenit, quasi vel
testis opinionis meae, vel sponsor humanitatis tuae.
Nam, cum, de hoc ipso Trebatio, curn <Balbo nostro
loquerer accuratius domi meae, literae mihi dantur a

