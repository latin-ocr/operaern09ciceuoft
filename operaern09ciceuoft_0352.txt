338 AD DIVERSOS. Lm. XI. 11.

genties amplius. Tantum abest, ut meae rei familia,

ris liberum sit quidquam, ut omnes jam meos ami.. „

cos aere alieno obstrinxerim. Septenum numerum
[nunc] legionum alo 3 qua difficultate, tu arbitrare.
Non, si Varronis thesauros haberem, subsistere sum-
tui possem.

Cum primum de Antonio exploratum habuero,
faciam te certiorem. Tu me amabis ita, si hoc idem

ige in te facere senseris. ΙΙΙ Non. Maii, ex castris,
ertone.

(ll.) D. BRUTUS, IMP. COS· DES. S. D.
M. CICERONI.

(Argu-mentum. — Memor meritorum in se cicero-
nis, iter Antonii ad Lepidum, dubiamque Planci
fidem, et suum in rempublicam studium, sig-nificat.)

 

Eodem exemplo ate mihi literae redditae sunt, quo
pueri mei attulerunt. Tantum me tibi debere exis-
timo, quantum persolvere difficile est. Scripsi tibi,
quae hic gererentur. In itinere est Antonius: ad

Lepidum proficiscitur; ne de Planco quidem spem ‘

adhuc abjecit, ut ex libellis ejus animadverti, qui in
me inciderunt; in quibus quos ad Asinium, quos
ad Lepidum, quos ad Plancum mitteret, scribebat.
Ego tamen non habui ambiguum ; et statim ad Plan-
cum misi: et biduo ab Allobrogibus, et totius Gal,
liae, legatos exspecto, quos confirmaoes domum re-
mittam.

Tu, quae istic opus erunt administrari, prospicies,
ut ex tua voluntate reique publicae commodo fiant.
Malevolentiae hominum in me, si poteris, occurres ε
si non potueris, hoc consolabere, quod me de statu
meo nullis contumeliis deterrere possunt. Pridie No-
nas Maii, ex eastris, finibus Statiellensium.

