AD DIVERSOS. Lm. X. 28⁴. 315

irascor. Mihi enim negotii plus reliquisti uni, quam,
praeter me, omnibus.

Ut enim primum, post Antonii foedissimum dis-
censum, senatus haberi libere potuit, ad illum ani·
mum meum reverti pristinum, quem tu cum civi
acerrimo, patre tuo, in ore et amore semper habuisti.
Nam, cum senatum, 3. d. XIII calendas Januarias‚
tribuni plebis vocavissent, deque alia re referrent, -
totam rempublicam sum complexus3 egique acerri-
me, senatumque, jam languentem et defessum, ad
pristinam virtutem consuetudinemque revocavi, ma-
gis animi quam ingenii viribus. Hic dies, meaque
contentio atque actio, spem primum populo Romano
attulit libertatis recuperandae. N ec vero ipse postea
tempus ullum intermisi de republica non cogitandi
solum, sed etiam agendi. Quod 11151 185 urbanas
actaque omnia ad te perferri arbitrarer, ipse perscri-
berem3 quamquam eram maximis occupationibus
impeditus. Sed illa cognosces ex aliis: a me pauca,
et ea summatim.

Habemus fortem senatum; consulares partim ti-
midos, partim male sentientes. Magnum damnum
factum est in Servio. L. Caesar optime sentit: sed,
quod avunculus est, non acerrimas dicit sententias.
Consules egregii: praeclarus D: Brutus: puer egre-
31115 Caesar: de quo spero equidem reliqua. Hoc
vero certum habeto, 11151 ille. 1818131105 celeriter con-
scripsisset, legionesque duae de exercitu Antonii ad
ejus se auctoritatem eontulissent, atque is oppositus
esset terror Antonio, nihil Antonium sceleris, nihil
crudelitatis, praeteriturum fuisse. Haec tibi etsi au-
dita esse arbitrabar, volui tamen notiora esse. Plura
scribam, si plus otii habuero. Vale.

