AD DIVERSOS. Lm. ΧΙΙ. 21. 385
(20.) CICERO CORNIFICIO·

(Argumentum. - J ocatur, quod Sinuessanae villae
hospitio uti noluerat. et crebras literas poscit.)

 

Gratae mihi tuae literae, nisi quod Sinuessanum di-
versoriolum contemsisti. Quam quidem contumeliam
vina pusilla iniquo animo feret, nisi in Cumano et
Pompeiano reddideris ’παντα περι παντων. Sic igitur
facies, meque amabis, et scripto aliquo lacesses. Ego
enim respondere facilius possum, quam provocare.
Quod si (ut es) cessabis, lacessam3 nec tua ignavia
etiam inertiam afferet. Plura otiosus. Haec, cum es-
sem in senatu, exaravi.

(21.) Μ. Τ. C. CORNIFICIO S. D.

(Argumentum. — Anicium senatorem, eJusque
negotia et dignitatem, commendat.)

 

Caius Anicius, familiaris meus, vir omnibus rebus
ornatus, negotiorum suorum causa legatus est in
Africam legatione libera. Eum, velim, rebus omni-
bus adjuves3 operamque des, ut quam commodis-
sime sua negotia conficiat: in primisque (quod ei
carissimum est) dignitatem ejus tibi commendo: id-
que a te peto, quod ipse in provincia facere sum so-
litus, non rogatus, ut omnibus senatoribus lictores
darem ; quod idern acceperam et cognoveram a sum-
mis viris factitatum. Hoc igitur, mi Cornifici, facies:
caeterisque rebus omnibus, ejus dignitati reique, si
me amas, consules. Id erit mihi gratissimum. Da
operam ut valeas.

(Epist.) vor„ 1. 2 L

