 

AD DIVERSOS. Lm. IX. 24. 275
(23.) CICERO PAPIRIO PAETO.

(Argumentum. — Quamquam pedibus laborare
Paetum audierat, tamen adventum suum praenun-
tiat, quia non arbitretur eum etiam coquum arthriti-
cum habere.)

Heri veni in Cumanum: cras ad te fortasse. Sed,
cum certum sciam, faciam te paulo ante certiorem.
Etsi M. Ceparius‚ cum mihi in silva Gallinaria ob-
viam venisset, quaesissemque, quid ageres, dixit te
in lecto esse, quod ex pedibus laborares. Tuli scili-
cet moleste, ut debui: sed tamen constitui ad te
venire, ut et viderem te, et viserem, et coenarem
etiam. Non enim arbitror coquum etiam te arthriti-
cum habere. Exspecta' igitur hospitem, cum minime
edacem, tum inimicum coenis sumtuosis. Vale.

(24.) CICERO PAETO.

(Argumentum. —Rufum, a Paeto commendatum,
sibi curae fore ostendit. et, ut ille ad amicorum con-
victum redeat, hortatur: nihilque sibi rep. carius
esse concludit. Pansa et Hirtio Coss.)

 

Rufum istum, amicum tuum, de quo iterum jam
ad me scribis, adjuvarem, quantum possem, etiam
si ab eo laesus essem, cum te tantopere viderem ejus
caus'fa laborare: cum vero et ex tuis literis, et ex
illius ad me missis, intelligam et judicem, magnae
curae ei salutem meam fuisse3 non possum ei non
amicus esse, neque solum tua commendatione, quae
apud me (ut debet) valet plurimum, sed etiam vo-
luntate ac judicio meo. Volo enim te scire, mi Paete‚
initium mihi suspicionis et cautionis et diligentiae
fuisse literas 11135; quibus literis congruentes fuerunt
aliae postea multorum. Nam et Aquini et Fabrate-

