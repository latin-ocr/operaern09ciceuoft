AD DIVERSOS. Lm. VII. 18. 199

ciebat vel voluptate ex consuetudine nostra, vel uti-
litate ex consilio atque opera tua. Sed, cum te ex
'adolescentia tua in amicitiam et fidem meam contu-
lisses, semper te non modo tuendum mihi, sed etiam
augendum atque ornandum, putavi. Itaque, quoad
opinatus sum, me in provinciam exiturum, quae ad
te ultro attulerim, meminisse te credo. Posteaquam
mea mutata ratio est, cum viderem me a Caesare
honorificentissime tractari et unice diligi, hominis-
que liberalitatem incredibilem et singularem fidem
nossem; sic ei te commendavi et tradidi, ut gravis-
sime diligentissimeque potui. Quod ine ita accepit;
et mihi saepe literis significavit, et tibi et verbis et
re ostendit, mea commendatione sese valde esse com-
motum.

Hunc tu virum nactus, si me aut sapere aliquid,
aut velle tua causa putas, ne dimiseris. et, si qua te
forte res aliquando offenderit, cum ille, aut occupa-
u'one aut difficultate, tardior tibi erit visus, perferto,
et ultima exspectat03 quae ego tibi et jucunda et ho-
nesta praestabo.

Pluribus te hortari non debeo. Tantum moneo,
neque amicitiae confirmandae clarissimi ac liberalis-
simi viri, neque uberioris provinciae, neque aetatis
magis idoneum tempus, si hoc amiseris, te esse ul-
lum unquam reperturum. Hoc (quemadmodum vos
scribere soletis in vestris libris) idem Q. Cornelio
videbatur. In Britanniam te profectum non esse
gaudeo, quod et labore caruisti, et ego te de rebus
illis non audiam. Ubi 515 hibernaturus, et qua spe
aut conditione, perscribas ad me velim. Vale.

(18.) CICERO TREBATIO S. D.

(Argumentum. —Laudat constantiam Trebatii,
qui permanere in provincia apud Caesarem constitue-
rat. Jocatur' m ejus parcimoniam, quia scripserat in
palimpsesto.)

