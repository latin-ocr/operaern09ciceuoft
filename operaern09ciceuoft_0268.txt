254 AD DIVERSOS. L113. IX. 9.

grationem et emtionem feliciter evenire volo; tuum-
que in ea re consilium probo. Cura ut valeas.

(9.) DOLABELLA CICERONI S. D.

(Α rgumentum. -- Dolabella socero suo suadet, ut
vel se cum Caesare conjungat, vel in otium se re-
ferat ε quod idem Coelius suaserat, lib. VIII, epist.

16.)

 

Si valeS, gaudeo: et ipse valeo, et Tullia nostra
recte valet. Terentia minus belle habuit: sed certum
scio jam convaluisse eam. Praeterea rectissime sunt
apud te omnia. Etsi nullo tempore in suspicionem
tibi debui venire, partium causa potius quam tua,
tibi suadere, ut te aut cum Caesare nobiscumque
conjungeres, aut certe in otium referres; praecipue
nunc, jam inclinata victoria, ne possum quidem in
ullam aliam incidere opinionem, nisi in eam, in qua
scilicet tibi suadere videar, quod pie tacere non pos-
sum. Tu autem, mi Cicero, sic haec accipies, ut, sive
probabuntur tibi, sive non probabuntur, ab optimo
certe animo, ac deditissimo tibi, et cogitata et scripta
esse judices,

Animadvertis, Cn. Pompeium nec nominis sui nec
rerum gestarum gloria, neque etiam regum ac na-
tionum clientelis, quas ostentare crebro solebat, esse
tutum; et hoc etiam, quod infimo cuique contigit,
illi non posse contingere, ut honeste effugere possit,
pulso Italia, amissis Hispaniis, capto exercitu vete-
rano, circumvallato nunc denique: quod nescio an
nulli unquam nostro acciderit imperatori.

Quamobrem, quid aut ille sperare possit, aut tu,
animum adverte pro tua prudentia. Sic enim facila
lime, quod tibi utilissimum erit, consilii capies. Illud
autem a te peto, ut, si jam ille evitaverit hoc pericu-
lum, et se abdiderit in classem, tu tuis rebus consu-

