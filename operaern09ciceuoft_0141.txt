AD DIVERSOS. Lm. V. 12. 127

stiti praedicare: nec enim tu mihi habuisti modo gra-
tiam, verum etiam cumulatissime retulisti. Quam-
obrem, reliquis tuis rebus omnibus, pari me studio
erga te et eadem voluntate cognosces. Quod mihi
feminam primariam, Pompeiam, uxorem tuam, com-
mendas ; cum Sura nostro statim, tuis literis lectis,
locutus sum, ut ei meis verbis diceret, ut, quidquid
opus esset, mihi denuntiaret: me onmia, quae ea
vellet, summo studio curaque facturum : ita-que fa-
ciam3 eamque, si opus esse videbitur, ipse conve-
niam. Tu tamen ei velim scribas, ut nullam rem ne-
que tam magnam neque tam parvam putet, quae
mihi aut difficilis, aut parum me digna, videatur.
Omnia, quae in tuis rebus agam, et non laboriosa
mihi, et honesta, videbuntur. De Dionysio, si me
amas, confice. Quamcumque ei fidem dederis, prae-
stabo. Si vero improbus fuerit (ut est), duces eum
[captivum] in triumpho. Dalmatis Dii male faciant,
qui tibi molesti sunt. Sed, ut scribis, brevi capien-
tur, et illustrabunt res tuas gestas: semper enim
habiti sunt bellicosi. Vale.

(12.) M. C. S. D. L. LUCCEIO, Q. F.

(Argumentum. — Lucceium, historiarum scrip-
torem, rogat, ut de rebus suis, in consulatu gestis,
et de exsilio redituque, singularem separatumque
librum conficiat. Ipse, ad Atticum, IV, 6, hanc
“ valde bellam'’ epistolam dixit, quia omni arte
usus est, ut Lucceio persuadeat.)

 

Coram me tecum eadem haec agere saepe conan-
tem deterruit pudor quidam, paene subrusticus; quae
nunc expromam absens audacius. Epistola enim non
erubescit. Ardeo cupiditate incredibili, neque, ut
ego arbitror, reprehendenda, nomen ut nostrum scrip-
tis illustretur et celebretur tuis. Quod etsi mihi saepe,

