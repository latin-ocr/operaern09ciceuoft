AD DIVERSOS. Lm. VII. 23. 203

dederit‚” negare aiebat Servium, tabulas testamenti
esse eas, quas instituisset is, qui factionem testa-
menti non habuerit: hoc idem Ofilium dicere: te-
cum se locutum negabat; meque rogavit, ut se et
causam suam tibi commendarem. Nec vir melior, mi
Taeta, nec mihi amicior, P. Silio quisquam est, te
tamen excepto. Gratissimum igitur mihi feceris, si
ad eum ultro veneris, eique pollicitus eris: sed, si
me 311135, quam primum. Hoc te vehementer etiam
atque etiam rogo. Vale.

(22.) CICERO TREBATIO S. D.

(Argumentum. —De furto quaestionem, inter scy-
phos natam, probat auctoritate jurisconsultorum.)

 

Illuseras heri inter scyphos, quod dixeram, con-
troversiam esse, possetne haeres, quod furtum antea
factum esset, furti recte agere. Itaque, etsi domum
bene potus seroque redieram, tamen id caput, ubi
haec controversia est, notavi, et descriptum tibi misi3
ut scires id, quod tu neminem sensisse dicebas, Sex.
AElium, Μ’ Manilium, M. Brutum, sensisse. Ego
tamen Scaevolae et Testae assentior. V ale.

(23.) ⁴,CICERO S. D. FABIO GALLO.

(Argumentum. — Signa quaedam etstatuas Cice-
roni, potius tabulas pictas cupienti, Gallus emerat. Ex
illis emtionibus nullam a se desiderari Cicero rescri-
bit : simul gratum sibi esse significat, quod domum
proximam velit conducere. Anno incerto.)

 

Tantum quod ex Arpinati veneram, cum mihi a te
literae reddjtae sunt. ab eodemque accepi Aviani lite-
ras; in quibus hoc inerat liberalissimum, nomina

