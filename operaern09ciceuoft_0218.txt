204 AD DIVERSOS. Lm. VII. 23.

se facturum, cum venisset, qua ego vellem die. Fae,
quaeso, qui ego sum, esse te. Estne aut tui pudoris
aut nostri, primum rogare de die; deinde plus an-
nua postulare Ρ Sed essent, mi Galle, omnia facilia,
si et ea mercatus esses, quae ego desiderabam, et ad
eam summam, quam volueram. Attamen ista ipsa,
quae te emisse scribis, non solum rata mihi erunt,
sed. etiam grata. Plane enim intelligo, te, non modo
studio, sed etiam amore usum, quae te delectarint
(hominem, ut ego semper judicavi, in omni judicio
elegantissimum), [quaeque] me digna putaris, co-
emisse. Sed velim maneat Damasippus in senten
tia: prorsus enim ex istis emtionibus nullam desi-
dero.

Tu autem, ignarus instituti mei, quanti ego genus
ommno signorum omnium non aesdmo, tanti ista
quatuor aut quinque sumsisti. Bacchas istas cum
Musis Metelli comparas. Quid simile? Primum,
ipsas ego Musas nunquam tanti putassem· atque id
fecissem, Musis omnibus approbantibus: sed tamen
erat aptum bibliothecae, studiisque nostris congru.
ens3 Bacchis vero ubi est apud me locus ,⁹ At pul-
chenae sunt. Novi optime, et saepe vidi: nominatim
tibi signa mihi nota mandirssem, si probassem. Ea
enim signa ego emere soleo, quae, ad similitudinem
gymnasiorum, exornent mihi in palaestra locum. Mar-
tis vero signum quo mihi, pacis auctori? Gaudeo
nullum Saturni signum fuisse ι haec enim duo signa
putarem mihi aes alienum attulisse. Mercurii mal-
lem aliquod. fuisset: felicius (puto) cum Aviano
transigere possemus. Quod tibi destinaras trapezo-
phoron, si te delectat, habebisz sin autem senten-
tiam mutasti, ego habebo scilicet. Ista quidem sum-
ma ne ego multo libentius emerim diversorium 'Per-
racinae, ne semper hospiti molestus sim. Omnino li-
berti mei video esse culpam, cui plane res certas man·
daram3 itemque J unu, quem puto tibi notum esse,
Aviani fa niliarem.

