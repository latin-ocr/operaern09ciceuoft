AD DIVERSOS. 1113. XII. 9. 367

omnem in D. Bruto et Planco habemus; si verum
quaeris, in te et in meo Bruto, non solum ad praesens
perfugium, si (quod nolim) adversi quid acciderit,
sed etiam ad confirmationem perpetuae libertatis.
Nos hic de Dolabella audiebamus, quae vellemus:
sed certos auctores non habebamus. Te quidem
magnum hominem, et praesenti judicio, et reliqui
temporis exspectatione, scito esse. Hoc tibi proposi-
to, fac ut ad summa contendas. Nihil est tantum,

quod non populus Romanus a te perfici atque obti-
neri posse judicet. Vale.

(9.) M. T. C. C. CASSIO S. P. D.

- (Argunaentum..-Eadem scribit, quae epistola

supegplre: addit, multum interesse, Cassium venire
in I 'am.)

 

· Brevitas tuarum literarum me quoque breviorem
in scribendo facit: et, vere ut dicam, non satis oc·
currit, quid scribam. N ostras enim res in Actis per-
ferri ad te certo scio; tuas autem ignoramus. Tam-
quam enim clausa sit Asia, sic nihil perfertur ad nos,
praeter rumores de oppresso Dolabella, satis illos
quidem constantes, sed adhuc sine auctore.

Nos, confectum bellum cum putaremus, repente
a Lepido tuo in summam sollicitudinem adducti su-
mus. Itaque persuade tibi, maximam reipublicae
spem in te et in tuis copiis esse. Firmos omnino ex-
»ercitus habemus: sed tamen, ut omnia, ut spero,
prospere procedant, multum interest te venire. Exi-
gua enim spes est reipublicae3 nam nullam non libet

dicere: sed, quaecumque est, ea despondetur anno
consulatus tui. V ale.

