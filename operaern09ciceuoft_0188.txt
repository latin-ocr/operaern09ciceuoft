174 AD DIVERSOS. LIB. v1. 17.
(16.) BITHYNICUS CICERONI S.

(Argumentum. — Commemorat& sua et patris
amicitia, rogat, ut se absentem tueatur.)

Si mihi tecum non et multae et justae causae ami-
citiae privatim essent, repeterem initia amicitiae ex
parentibus nostris ς quod faciendum iis existimo,
qui paternam amicitiam nullis ipsi officijs prosecuti
sunt. Itaque contentus ero nostra ipsorum amiciti& ;
cujus fiducia peto a te, ut absentem me, quibuscum.
que in rebus opus fuerit, tueare, si nullum officium
tuum apud me intermoriturum existimas. Vale.

(17.) M. CICERO BITHYNICO S.

(Argumentum. —- Respondet Bithynici cuidam
epistolae (non autem superiori), qua ine, constitut&
republica, cum Cicerone se futurum promiserat;
quod gratum sibi fore significat3 et se ejus esse
amantissimum confirmat.)

 

Cum caeterarum rerum causa cupio esse aliquando
rempublicam constitutam3 tum velim mihi credas,
accedere id etiam quo magis expetam, promissum
tuum, quo in literis uteris. Scribis enim, si ita sit,
te mecum esse victurum. Gratissima mihi tua vo-
luntas est: facisque nihil alienum necessitudine nos-
tra, judiciisque patris tui de me, summi viri. Nam
sic habeto, beneficiorum magnitudine eos, qui tem-
poribus valuerunt [aut valent‚] conjunctiores tecum
esse, quam meg necessitudine neminem. Quam-
obrem grata mihi est et memoria tua nostrae con-
junctionis, et ejus etiam augendae voluntas. Vale.

