AD DIVERSOS. 1118. XII. 25. 389

libertatisque eommunis. Sed haec quoque te ex aliis
malo.

T. Pinarium,.familiarissimum meum, tanto tibi
studio commendo, ut majore non possim. Cui, cum
propter omnes virtutos, tum etiam propter studia
eommunia, sum amicissimus. Is procurat rationes
negotiaque Dionysii nostri, quem et tu multum amas,
et ego omnium plurimum. Ea tibi ego non debeo
commendare: sed commendo tamen. Facies igitur,
ut ex Pinarii, gratissimi hominis, literis, tuum et
erga illum et erga Dionysium studium perspiciamus.
vale.

(25.) M. T. C. S. P. D. CORNIFICIO.

(Argumentum. -— Ex literis Cornificii senatus-
consultum factum aese significat : ut in rem publicam
incumbat, hortatur ε Lucceio se nulla in re defutu-
rum pollicetur.)

 

Liberalibus literas accepi tuas, quas mihi Corni-
ficius altero vicesimo die, ut dicebat, reddidit. Eo
die non fuit senatus, neque postero. Quinquatribus
frequenti senatu causam tuam egi, non invita Mi-
nerva. Etenim eo ipso die senatus decrevit, ut Mi-
nerva nostra, custos Urbis, quam turbo dejecerat, re-
stitueretur.

Pansa tuas literas recitavit. Magna senatus appro-
batio consecuta est, cum summo gaudio, et offensione
Minotauri, id est, Calvisii et Tauri. Factum de te
senatus-consultum honorificum. Postulabatur autem,
ut etiam illi notarentur: sed Pansa clementior.

Ego, mi Cornifici, quo die primum in spem liber-
tatis ingressus sum, et, cunctantibus caeteris, a. d.
XIII Cal. J an. fundamenta jeci reipublicae, eo ipso
die providi multum, atque habui rationem dignitatis
tuae· Mihi enim est assensus senatus dg obtinendis

2 L

