AD DIVERSOS. Lm. VIII. 4. 221

salam3 deinde eumdem condemnatum: C. Mar-
cellum consulem factum z M. Claudium a repulsa
postulatum a Gallis duobus: P. Dolabellam quin-
decimvirum factum. Hoc tibi non invideo, caruisse
te pulcherrimo spectaculo, et Lentuli Cruris repulsi
vultum non vidisse. At qua spe, quam certa opi-
nione descenderat ! quam ipso diffidente Dolabella 2
Et, (hercules) nisi nostri equites acutius vidissent,
paene concedente adversario, superasset. Illud te
non arbitror miratum, Servium, designatum tribu-
num plebis, condemnatum: cujus locum C. Curio
petiit. Sane quam incutit multis, qui eum facilita-
temque ejus non norunt, magnum metum: sed,
ut spero et volo, et, ut se fert ipse, bonos et senatum
malet: totus, ut nunc est, hoc scaturit. Hujus vo-
luntatis initium et causa est, quod eum non medio-
criter Caesar, qui solet infimorum hominum amicitias
sibi qualibet impensa adjungere, valde contemsit.
Qua in re mihi videtur illud perquam venuste ceci-
disse. Quod a reliquis quoque usque eo est animad-
versum, ut Curio, qui nihil consilio facit, ratione et
insidiis usus videretur in evitandis eorum consiliis,
qui se intenderant adversarios in ejus tribunatum:
Laelios et Antonios, et id genus valentes, dico.

Has ego tibi literas eo majore misi intervallo,
quod comitiorum dilationes occupatiorem me habe-
bant3 et exspectare in dies exitum cogebant, ut,
confectis omnibus, te facerem certiorem. Ad Calen-
das Sextiles usque exspectavi. Praetoriis morae quae-
dam inciderunt. Mea porro comitia quem eventum
sint habitura, nescio. Opinionem quidem, quod ad
Hirrum attinet, incredibilem, aedilium plebis comitiis
nacta sunt. N am M. Coelium Vinicianum mentio ina
fatua, quam deriseramus olim, et promulgatio de
dictatore, subito dejecit, et dejectum magno clamore
insecuta est. Inde Hirrum cuncti [an non] faciendum
flagitare. Spero, te celeriter, et de nobis quod spe-a
rasti, et de illo, quod vix sperare ausus eg, auditurum.

U

