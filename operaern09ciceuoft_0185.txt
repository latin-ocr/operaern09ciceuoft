AD DIVERSOS. Lm. VI. 13. 171

memoriae prodendis, considerare debes, nihil tibi
esse committendum, quamobrem eorum, quos lau-
dae, te non simillimum praebeas.

Sed haec oratio magis esset apta ad illa tempora,
quae jam effugisti. N unc vero tantum te para ad haec
nobiscum ferenda: quibus ego si quam medicinam
invenirem, tibi quoque eamdem traderem. Sed est
unum perfugium, doctrina ac literae,'quibus semper
usi sumus: quae secundis rebus delectationem modo
habere videbantur, nunc vero etiam s‘alutem. Sed,
ut ad initium revertar, cave dubites, quin omnia de
salute ac reditu tuo perfecta sint. Vale.

(13.) CICERO LIGARIO.

(Argumentum. - Solatur Ligarium exsulem, eum-
que bene sperare jubet, et, ut interea forti animo sit,
hortatur. Scripta post Africanum bellum videtur.)

 

Etsi, tali tuo tempore, me, aut consolandi aut
juvandi tui causa, scribere ad te aliquid, pro nosti-{x
amicitia, oportebat3 tamen adhuc id non feceram,
quia neque lenire videbar oratione, neque levare,
posse dolorem tuum. Postea vero, quam magnam
spem habere coepi, fore, ut te brevi tempore incolu-
mem haberemus3 facere non potui, quin tibi et sen-
tentiam et voluntatem declararem meam.

Primum igitur scribam, quod intelligo et perspi-
cio, non fore in te Caesarem duriorem: nam et res
eum quotidie, et dies, et opinio hominum, et (ut
mihi videtur) etiam sua natura, mitiorem facit: idque
cum de reliquis sentio, tum de te etiam audio ex
familiarissimis ejus; quibus ego, ex eo tempore quo
primurn ex Afric& nuntius venit, supplicare una
cum fratribus tuis non destiti: quorum quidem et
'vix-tus, et pietas, et amor in te singularis, et assidua
et perpetua cura salutis tuae, tanturn proficit, ut

l

