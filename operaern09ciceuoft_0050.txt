, 36 AD DIVERSOS. 11113. ΙΙ. 6.

sibi, quam etiam Ciceronem, cujus intererat Milo·
nem ornari, magis magisque sibi devinctums sit.)

 

Nondum erat auditum, te ad Italiam adventare,
cum Sextum Villium, Milonis mei familiarem, cum
his ad te literis misi. Sed tamen, cum appropinquare
tuus adventus putaretur, et te jam ex Asia Romam
versus profectum esse constaret, magnitudo rei fecit,
ut non vereremur, ne nimis cito mitteremus, cum
has quam primum ad te perferri literas magnopere
vellemus, Ego, si mea in te essent officia solum,
Curio, tanta, quanta magis a te ipso praedicari quam
a me ponderari solent3 verecundius a te, si qua
magna res mihi petenda esset, contenderem. Grave
est enim homini pudenti, petere aliquid magnum ab
eo, de quo se bene meritum putet3 ne id, quod pe-
tat, exigere magis, quam rogare, et in mercedis
potius quam beneficii loco numerare, videatur. Sed,
quia tua in me, vel nota omnibus, vel ipsa novitate
meorum temporum clarissima et maxima, beneficia
exstiterunt, · estque animi ingenui, cui multum de-
beas, eidem plurimum velle debere3 non dubitavi
id a te per literas petere, quod 1111111 omnium esset
maximum, maximeque necessarium. Neque enim
sum veritus, ne sustinere tua in me vel innumera-
bilia non possem; cum praesertim confiderem, nul-
lam esse gratiam, quam non vel capere animus meus
in accipiendo, vel in remunerando cumulandoque
illustrare, posset.

Ego omnia mea studia, omnem operam, curam,
industriam, cogitationem, mentem denique omnem
in Milonis consulatu fixi et locavi; statuique, in eo
me non officii solum fructum, sed etiam pietatis lau-
dem, debere quaerere. Neque vero cuiquam salutem
ac fortunas suas tantae curae fuisse unquam puto,
quantae mihi sit honos ejus, in quo omnia mea posita
esse decrevi. Huic te unum tanto adjumento esse,
si volueris, posse intelligo, ut nihil sit praeterea nobis

